# Introduzione


La pulizia etnica nei Balcani venne attuata durante la guerra scoppiata tra i Paesi che componevano la Jugoslavia federale (Serbia, Croazia, Slovenia, Bosnia-Erzegovina, Montenegro, Macedonia). Violenze e tensioni politiche insanguinarono l’area tra il 1990 e il 1999. In questo quadro si sviluppò anche il genocidio di Srebrenica, città della Bosnia-Erzegovina, l’11 luglio 1995.

## Pianificazione e inizio delle violenze
Già nel 1937 gli estremisti nazionalisti serbi avevano preparato un programma genocidario per il Kosovo, con l'obiettivo di ripulire la Serbia degli elementi stranieri, deportando la popolazione kosovara verso l'Albania e la Turchia. Nel corso della Seconda guerra mondiale, peraltro, gli ustascia (“insorti”, movimento fascista fondato nel 1928 da Ante Pavelic, con lo scopo di combattere per l'indipendenza della Croazia) usano in Croazia il metodo della pulizia etnica nei confronti dei Serbi, compiendo un vero e proprio massacro genocidario (300.000 vittime serbe), tutto questo comandato dal croato Tudjman. Su queste vicende storiche si costituisce la certezza serba di rappresentare il "bene", mentre i croati vengono giudicati “il popolo che ha il genocidio nel sangue”.

L’occasione storica per realizzare il progetto di una Grande Serbia, con capitale Banja Luka, giunse con la disgregazione della ex Jugoslavia, con una crisi nata dopo la morte del maresciallo Tito nel 1980 e precipitata nel 1990-91, con la proclamazione di indipendenza delle repubbliche di Slovenia e Croazia. In risposta all’autonomismo croato, i vertici militari serbi, guidati da Slobodan Milosevic, mobilitarono forze armate e milizie irregolari, dando vita a una vera e propria guerra.

## Il caso della Bosnia
Nel 1992 il centro del conflitto si spostò in Bosnia, anch’essa proclamatasi indipendente. Il Paese, abitato da una popolazione mista, con una maggioranza musulmana e una minoranza composta da serbi ortodossi e croati cattolici, divenne teatro di una guerra crudelissima, condotta all’insegna della pulizia etnica. Protagonisti di questo massacro furono soprattutto il presidente dell’enclave serbo bosniaca - la Repubblica Srpska - Radovan Karadzic e il comandante dell’esercito serbo bosniaco Ratko Mladic.

Due gli episodi più noti del conflitto: l’assedio della capitale Sarajevo, il più lungo della storia contemporanea (dal 5 aprile 1992 al 29 febbraio 1996), durante il quale vennero presi di mira i civili anche con l’impiego di cecchini, e il genocidio di Srebrenica, in cui le truppe del generale Mladic entrarono nella cittadina e uccisero 8372 uomini e ragazzi musulmani, gettandoli poi in fosse comuni.

>Dizdarevic, un noto giornalista racconta sulla Sarajevo attuale: “C’è chi si mobilita per superare le divisioni, per dimenticare le tribù. Ma Sarajevo sta andando da un’altra parte”. Nella Sarajevo di adesso la città è suddivisa in "tribù" che si scontrano tra loro rispetto alla ugualianza che esisteva prima della guerra.

Il tutto avvenne nonostante la presenza sul territorio di un contingente di caschi blu ONU olandesi. Per giungere alla tregua furono necessari bombardamenti NATO tra maggio e settembre 1995. Il 21 novembre 1995 fu poi firmato l’accordo di pace di Dayton, negli USA, che pose fine ai combattimenti ma divise la Bosnia in una Repubblica serba e una Federazione croato-musulmana.
I responsabili, serbi e croati, dei massacri sono stati giudicati dal Tribunale internazionale dell’Aja.

>Nonostante il Tribunale dell'Aja aveva promesso giustizia e riconciliazione tra gli stati, non riesce, anche dopo 20 anni dalla sua creazione, a mantere la propria promessa poichè molti dei rappresentati delle vittime vengono ingiustamente allontanati e esclusi ai dibattiti. Per fortuna la possibile rinuncia alle reciproche denunce per genocidio, avanzate da Serbia e Croazia alla Corte Internazionale di Giustizia, potrebbe essere un primo passo concreto verso una reale riapertura del dialogo tra le nazioni. Se questa è  la situazione a livello internazionale, non mancano i problemi a livello interno. Nel quale i processi contro i criminali di guerra e le discriminazioni sono uno dei principali problemi dell’area balcanica.

## Il caso del Kosovo

Nel 1998 si ripropose in termini drammatici il problema del Kosovo. In risposta alla protesta autonomista della popolazione di origine albanese, i serbi scatenarono una durissima repressione che colpì, come d'abitudine, soprattutto i civili.
Ancora una volta furono i Paesi NATO a intervenire, e ancora una volta la reazione si concretizzò in una serie di bombardamenti. I serbi risposero intensificando la pulizia etnica in Kosovo, che portò a un drammatico esodo dei kosovari albanesi nelle vicine Albania e Macedonia.
Dopo lunghe mediazioni, che videro protagonista anche la Russia, storico alleato della Serbia di Milosevic, il conflitto terminò. Nel 2000 Milosevic venne sconfitto alle elezioni da Vojislav Kostunica: cercò di contestare il risultato, ma fu costretto ad abbandonare il potere da una grande e pacifica rivolta popolare. Fu successivamente arrestato e consegnato al Tribunale internazionale dell’Aja, dove verrà trovato morto nel marzo del 2006.

## Entità dello sterminio 

I dati sull'entità dello sterminio sono ancora provvisori: la continua scoperta di fosse comuni ne rende incerta la valutazione. In Bosnia, secondo un censimento compiuto dalle Nazioni Unite, fino al 1994 si registrano: 187 fosse comuni, contenenti, ciascuna, dai 3000 ai 5000 cadaveri; 962 campi di prigionia, per un totale di circa mezzo milione di detenuti; 50.000 casi di tortura; 3000 stupri. Alla fine della guerra, nel 1995, si contarono 250.000 civili uccisi, tra i quali 16.000 bambini, e oltre 3.000.000 di profughi. Nel Kosovo, i civili uccisi furono più di 13mila, di cui circa 10mila albanesi, 2mila serbi e 500 tra rom, bosgnacchi e altre etnie; i dispersi furono migliaia, i profughi più di 250.000.

## Il Tribunale internazionale dell’Aja 

In seguito al conflitto nella ex Jugoslavia, il Consiglio di Sicurezza delle Nazioni Unite diede vita a un Tribunale penale internazionale per perseguire i colpevoli dei crimini commessi. Qualche numero sul Tribunale: nessun fuggitivo, dopo l’arresto di Mladic nel luglio 2001, 161 incriminazioni, 37 processi terminati, 19 assoluzioni, più di 4500 testimoni ascoltati, quasi 2 milioni di pagine di trascrizioni dei processi.

I casi più celebri sono quelli ai danni di Radovan Karadzic e Ratko Mladic, condannati rispettivamente a 40 anni di carcere e all’ergastolo per genocidio e crimini contro l’umanità.

>“Radovan Karadzic è stato processato - dicono molti attivisti - ma non lo è stato il suo progetto, ovvero la Repubblica Srpska”. Se oggi è infatti fallito il sogno di dominio militare dell’ex leader serbo bosniaco, il suo progetto politico è ancora reale, e anzi è rafforzato da un sistema educativo che prevede programmi scolastici diversi per i vari gruppi etnici, soprattutto nell’insegnamento della storia. 

### Mothers of Srebrenica
Durante la lettura della sentenza, le donne dell'associazione Mothers of Srebrenica si sono riunite al Srebrenica Memorial Center per ascoltare il verdetto finale. Come per ogni processo, si sono sostenute e hanno condiviso il loro dolore. A partire dal 1996, anno della creazione dell'associazione, le Madri hanno combattuto per ottenere verità e giustizia per figli, mariti, fratelli e amici: hanno avuto un ruolo importante nei casi contro le Nazioni Unite e i Paesi Bassi, hanno spinto il Parlamento europeo a celebrare l'11 luglio come Giornata in memoria del genocidio di Srebrenica, e hanno sempre testimoniato e manifestato durante i processi ai responsabili dei massacri. Le Madri se ne stanno andando, una per una. Resta la loro battaglia ("non per vendetta, ma per la giustizia e perché ogni bambino abbia un futuro migliore, più luminoso di quello che hanno avuto i nostri figli", era solita dire Hatidza Mehmedovic), racchiusa nelle bandiere appese alla recinzione del Tribunale dell'Aja in cui si teneva il processo Mladic: bandiere della Repubblica di Bosnia ed Erzegovina con i nomi dei luoghi in cui sono stati commessi crimini e atrocità di massa. Per non dimenticare, per ribadire ancora una volta la promessa del "mai più". 

## Attualità

Oltre ai processi per i diretti responsabili dei massacri, negli ultimi anni sono stati portati a termine anche quelli per accertare il ruolo dell’Olanda in Bosnia-Erzegovina - dove operava il contingente ONU olandese. Il Paese è stato dichiarato parzialmente responsabile per l’uccisione di 300 musulmani a Srebrenica.
Oggi il clima nella regione è ancora piuttosto teso, con il rafforzamento di sentimenti separatisti e vecchi rancori etnici tra serbi, croati e musulmani. Le fratture che hanno portato al conflitto non si sono sanate con la fine delle ostilità, specialmente in Bosnia-Erzegovina. Al contrario, il trattato di Dayton ha di fatto cristallizzato tale frammentazione, dividendo il Paese in due entità. A livello politico, vengono eletti un presidente croato cattolico, uno serbo ortodosso e uno bosniaco musulmano, e lo stesso sistema scolastico prevede programmi differenziati per le diverse etnie.

>Nel luglio del 2014 la Corte Distrettuale dell'Aja aveva riconosciuto l’Olanda responsabile civilmente per l'uccisione dei 300 bosniaci musulmani, parte dei circa 5.000 rifugiati presso la base Onu olandese a Potocari. Il tribunale allora aveva stabilito che le forze di pace olandesi (Dutchbat) non avevano fatto abbastanza per proteggere i 300 bosniaci musulmani e avrebbero dovuto essere consapevoli del rischio di un possibile genocidio.

Un fattore di instabilità è stato dato anche dalla pubblicazione dei dati del censimento del 2013 - il primo dopo il conflitto - che ha visto l’aumento della popolazione bosniaco musulmana dal 43 al 50%, un sostanziale stallo della popolazione serba, che dal 31 oggi è al 30,8%, e la diminuzione della parte croata dal 17 al 15,4%; dati che possono far presagire un cambiamento dei rapporti all’interno del Paese e una conseguente messa in discussione del sistema di Dayton.
In questo quadro non vanno dimenticate le proteste contro la corruzione e la disoccupazione e il pericolo del terrorismo islamico, che sfrutta il malcontento dei giovani per attrarre nuove reclute: non è un caso, infatti, che molti foreign fighter che hanno scelto di seguire l’Isis provenissero proprio da questa regione.

>Prima di intraprendere le vie legali, i militari tenteranno la via della conciliazione con il governo. Il tema, tuttavia, resta molto delicato, soprattutto dopo la sentenza della Corte europea dei diritti dell’uomo dello scorso settembre, che ha stabilito in ultima istanza che il comandante del Dutchbat “non deve essere processato per Srebrenica e il comportamento dei caschi blu”. 


# NOTE TWAI

Nel luglio 1995, mentre l’Europa si preparava alle vacanze estive, in Bosnia Erzegovina continuava una terribile guerra, l’assedio di Sarajevo straziava la città, e un genocidio si compiva alle porte di casa nostra. 

Coniato nel 1944 per descrivere le terribili sorti della popolazione ebraica durante la Seconda guerra mondiale, il termine ‘genocidio’ indica la metodica distruzione di gruppo nazionale, etnico, razziale o religioso. Tutti, nel mondo occidentale e in Europa in particolare, convennero che tali atrocità non sarebbero mai più dovute accadere. Che tale odio, e tale violenza, fossero disumani. Qualche decennio dopo, però, quando la Jugoslavia di Josip Broz, meglio noto come Tito, cominciò a barcollare e i nazionalismi ad avvelenare i cuori e le menti, l’Europa chiuse un occhio. Poi anche l’altro.

Poiché la politica si prostra spesso all’adagio machiavelliano del “fine giustifica i mezzi”, insieme ai bombardamenti, la pulizia etnica divenne il mezzo principale per eliminare il problema. L’istituzione di campi di detenzione, i massacri e le stragi continuarono senza interruzioni, dalla fine del 1991 – quando i primi carri armati serbi entrarono in Bosnia – alla firma dell’Accordo di pace di Dayton, nel novembre 1995. L’inizio ufficiale della guerra in Bosnia è tuttavia datato 6 aprile 1992, giorno in cui la Comunità Europea riconobbe ufficialmente l’indipendenza degli stati di Slovenia, Croazia, e Bosnia ed Erzegovina. Iniziarono così i bombardamenti e l’assedio di Sarajevo, un tempo emblema della coesistenza tra popoli poi divenuta simbolo di distruzione, nonché vittima dell’assedio più lungo della storia moderna, durato più di mille giorni.

Il genocidio di Srebrenica non fu un incidente: esso fu l’attuazione di un piano concepito da leader nazionalisti per spartirsi la Bosnia ed Erzegovina, eliminando il problema tramite la pulizia etnica. Il genocidio di Srebrenica, come già detto, rappresentò solo il culmine di una violenza disumana e brutale, perpetrata contro il popolo bosniaco ininterrottamente per quattro lunghissimi anni. È solo attraverso una cosciente presa di responsabilità da parte delle élite politiche e degli stati coinvolti che le generazioni future, in Bosnia ed Erzegovina ma non solo, potranno liberarsi dall’odio, dalla paura e dalla schiavitù del nazionalismo. Solo così potranno ricordare il passato, liberandosi del suo enorme peso, e guardare al futuro. 

Fonte: flickr.com

Fonte: zdnet.com

# NOTE WIKIPEDIA

## Prima della pulizia etnica

** immaginee ** La sede del parlamento della Bosnia ed Erzegovina dopo essere stata colpita dai carri armati serbi durante l'assedio del 1992

Diverse le motivazioni che sono alla base di questi conflitti. La più importante è il nazionalismo imperante nelle diverse repubbliche fra la fine degli anni ottanta e l'inizio degli anni novanta (in particolare in Serbia, Croazia e Kosovo, ma in misura minore anche in Slovenia e nelle altre regioni della Federazione), con una propaggine finale nel XXI secolo del conflitto nella Repubblica di Macedonia del 2001.

Il 20 gennaio 1990 venne convocato il quattordicesimo ed ultimo congresso (convocato straordinariamente) della Lega dei Comunisti di Jugoslavia, con uno scontro frontale tra delegati serbi e sloveni, in particolare riguardo alla situazione in Kosovo, alla politica economica ed alle riforme istituzionali (creazione di una nuova federazione o confederazione, la "terza Jugoslavia"). Per la prima volta nella storia, Sloveni e Croati decisero di ritirare i loro delegati dal congresso. Ormai era chiaro che il Paese viaggiava a due velocità, non più armonizzabili. Il crollo del muro di Berlino nel novembre del 1989 e la successiva dissoluzione dell'Unione Sovietica nel 1991 accelerarono i tempi per la caduta della Jugoslavia stessa.

Il 23 dicembre 1990 in Slovenia si tenne un referendum sull'indipendenza, o meglio sulla sovranità slovena, dal momento che si parlava anche della costruzione di una nuova confederazione di repubbliche, le cui basi andavano ridiscusse. Il referendum sulla sovranità slovena ottenne l'88,2% di voti favorevoli. Data l'indisponibilità serba a rivedere radicalmente l'assetto dello Stato, la sera del 25 giugno 1991 fu convocato in seduta plenaria il Parlamento Sloveno (Skupščina) per discutere e votare l'indipendenza; tutti erano favorevoli, tranne il comandante delle truppe jugoslave, che era pure membro effettivo dell'assemblea, il quale fece un discorso minaccioso. Nel corso della seduta, poco prima della votazione definitiva, il Presidente del Parlamento diede lettura di un telegramma appena pervenuto dal Sabor di Zagabria, il Parlamento Croato, nel quale si comunicava che la Croazia era indipendente. Ad avvenuta votazione, nella piazza centrale di Lubiana il presidente Milan Kučan proclamò davanti al popolo l'indipendenza slovena. La conclusione del discorso di Kučan lasciava intendere un'immediata risposta delle truppe federali: Nocas su dovoljene sanje, jutro je nov dan ("stasera i sogni sono permessi, domani è un nuovo giorno"). Il 26 giugno il giornale sloveno Delo di Lubiana pubblicava un titolo a nove colonne, traducibile in: "Dopo più di mille anni di dominazione austriaca e più di settanta anni di convivenza con la Jugoslavia, la Slovenia è indipendente".

La risposta dell'Armata Popolare Jugoslava (JNA) avvenne il 27 giugno 1991, quando l'esercito, sebbene fosse costituzionalmente prevista la possibilità di secessione delle repubbliche federate, intervenne in Slovenia per riprendere il controllo delle frontiere con 2000 reclute. Iniziò così la prima guerra in Europa dalla fine della seconda guerra mondiale. La guerra (chiamata "guerra dei dieci giorni") si concluse rapidamente, essendo la nazione slovena etnicamente compatta e sostenuta politicamente dal Vaticano, dall'Austria e, soprattutto, dalla Germania, che si impegnò subito a riconoscerne l'indipendenza e spinse perché anche l'intera CEE facesse lo stesso.

L'8 luglio vennero firmati gli Accordi di Brioni, siglati da Kučan, Tuđman, divenuto presidente croato, Marković, premier federale, dal serbo Borisav Jović, presidente di turno della presidenza collegiale jugoslava e dai ministri degli esteri della troika europea Hans van den Broek (Paesi Bassi), Jacques Poos (Lussemburgo) e João de Deus Pinheiro (Portogallo). Gli accordi prevedevano l'immediata cessazione di ogni ostilità dell'esercito jugoslavo in Slovenia ed il congelamento per tre mesi della dichiarazione di indipendenza. La piccola repubblica diventava così indipendente da Belgrado.

## Guerre croate
Le elezioni croate della primavera del 1990 avevano visto vincere i nazionalisti di Tuđman, supportati anche dalla diaspora, davanti ai comunisti riformati di Ivica Račan.

Nell'estate del 1990, nella regione montuosa della Krajina (ai confini con la Bosnia), a maggioranza serba, venne proclamata la formazione della Regione Autonoma Serba della Krajina. In un clima di tensione sempre più forte, i Serbi bloccarono per un certo periodo le strade percorse dai turisti che si recavano per le vacanze in Dalmazia. Il 2 settembre si tenne nella stessa regione un referendum per l'autonomia e per una possibile futura congiunzione con la Serbia.

Il 19 marzo 1991 si svolse in Croazia un referendum per la secessione del Paese dalla Jugoslavia. La consultazione venne boicottata nella Krajina. Qui la maggioranza serba mosse i primi passi nella direzione opposta, ovvero per la secessione dalla Croazia. Il 1º aprile 1991 venne autoproclamata in Krajina e Slavonia la Repubblica Serba di Krajina (serbo: Република Српска Крајина, РСК). Questo evento, interpretato dal governo croato come una ribellione, è spesso considerato come l'inizio della guerra d'indipendenza croata.

La dichiarazione di indipendenza (25 giugno 1991), conseguenza diretta dei risultati del referendum, provocò l'intervento militare jugoslavo, deciso a non permettere che territori abitati da Serbi fossero smembrati dalla Federazione e slegati dalla "madrepatria serba". La teoria nazionalista serba diventa così ideologia portante di tutta la Jugoslavia e delle sue guerre. 

Nel novembre del 1994, Croazia e Stati Uniti firmarono un accordo militare che portò alla costruzione di una centrale operativa nell'isola di Brazza, dove la compagnia militare privata Military Professional Resources, Inc, su contratto del Pentagono, addestrava l'esercito croato su tattiche e operazioni di guerra.[15] Nei primi giorni di maggio del 1995 venne lanciata dalle forze croate con paramilitari nelle pianure della Slavonia l'operazione ''Lampo'' (''Operacija Bljesak''). Nell'agosto dello stesso anno iniziò anche l'operazione Tempesta (Operacija Oluja) nella regione della Krajina. Obiettivo di queste campagne militari era la riconquista del territorio controllato dai serbi.

Le operazioni militari in Krajina, che provocarono il massacro di 1.400 civili[15] da parte delle truppe croate e costrinsero alla fuga migliaia di civili, furono approvate dai governi statunitense di Bill Clinton e tedesco di Helmut Kohl, i quali rifornirono di armi e strumentazioni l'esercito croato.[15] Secondo lo studioso Ivo Banac, i servizi segreti statunitensi (la CIA e la DIA) fornirono "supporto tattico e d'intelligence" all'inizio dell'offensiva.[15] Più di 200.000 Serbi furono obbligati alla fuga dall'esercito croato, che si rese protagonista di una delle operazioni di pulizia etnica più rilevanti di tutto il periodo 1991-1995. Il 16 novembre 2012 i due ex generali croati Ante Gotovina e Mladen Markac sono stati assolti per il loro coinvolgimento nella campagna militare.[16]

Le operazioni militari terminarono con un netto successo croato, nonostante l'accanita resistenza nell'estate del 1995 di reparti dell'esercito regolare inviati da Belgrado (la cui presenza è stata accertata da osservatori[senza fonte]) e le sanguinose azioni di guerriglia operate da milizie irregolari filo-croate ai danni della popolazione serba, responsabili di numerosi crimini in special modo nella città di Karlovac, teatro di durissimi combattimenti. Allo scopo di piegare queste bande, Zagabria impiegò, tra l'altro, uno speciale reparto antiterrorismo, chiamato "Granadierine".

La guerra si concluse pochi mesi dopo, con la ratifica degli accordi di Dayton, nel dicembre 1995. Gli accordi prevedevano che i territori a forte presenza serba nell'est del Paese (Slavonia, Baranja e Sirmia) fossero temporaneamente amministrati dalle Nazioni Unite (UNTAES). L'area fu formalmente reintegrata nella Croazia il 15 gennaio 1998. La Krajina, rioccupata militarmente dall'Esercito Croato, con la conquista della città di Knin (ex autoproclamata Capitale dei secessionisti), negoziò una reintegrazione nella Repubblica Croata.
